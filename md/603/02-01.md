# بخوان و حفظ کن ای مادر عزیز
بخوان و حفظ کن

ای مادر عزیز که جانم فدای تو

قربان مهربانی و لطف و صفای تو

هرگز نشد محبت یاران و دوستان

همپایه ی محبت و مهر و وفای تو

مهرت، برون نمی رود از سینه ام که هست

این سینه، خانه ی تو و این دل، سرای تو

ای مادر عزیز که جان داده ای مرا

سهل است اگر که جان دهم اکنون برای تو

خشنودی تو مایه ی خشنودی من است

زیرا بود رضای خدا در رضای تو

گر بود اختیار جهانی به دست من

می ریختم تمام جهان را به پای تو

ابوالقاسم حالت
